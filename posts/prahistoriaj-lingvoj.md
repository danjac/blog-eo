---
title: La Prahistoriaj Lingvoj de Eŭropo
description: Kion oni parolis antaŭ la hindeŭropa invado?
date: 2024-01-28
tags:
  - prahistorio
  - lingvoj
  - arĥeologio
layout: layouts/post.njk
---
{% import "media.njk" as media %}

Hodiaŭ en Eŭropo oni parolas aŭ hindeŭropajn lingvojn aŭ (malpli ofte) finnugrajn lingvojn. Kompreneble estas esceptoj: la lingvoj de enmigrantoj el Afrika aŭ Azio, la insulo Malto, kie oni parolas araban dialekton kun latina skribo, kaj unu kurioza escepto: la eŭska aŭ vaska lingvo. La eŭska estas pluvivanto de prahistoria lingva mondo, kiu preskaŭ tute malaperis antaŭ miloj da jaroj.

Kial "prahistoria"? Prahistorio laŭ spertuloj distingiĝas de historio per unu fakto: la invento de skribado. La unua skribata lingvon pri ekzistas pruvaĵoj estas la sumera, en antikva Mesopotamio (moderna Irako). Sed oni ne povas certe atesti, ke skribado estis inventita unue en Sumerio. La sumeroj gravuris tekstojn sur tabeloj el argilo, kiu oni ĉerpis el riverborda koto kaj poste bakis en fornoj. Tia skribomaniero tre longe pluvivas sub la varmaj sabloj de la dezerto. Poste la egiptoj utiligis papiruson, kiu konserviĝis longatempe en la sekaj, senaeraj tomboj kaj piramidoj.

En la malsekaj medioj de Eŭropo oni eble utligis arboŝelerojn, kiu estus facile havebla rimedo por skribi tekstojn. Sed mankas pruvaĵo - organikaj materialoj forputras rapide, se ne estas en speciala medio ekzemple la fondo de marĉo. Do eble la fruaj eŭropanoj skribis, kaj eble unutage oni trovos antikvan arboŝeleran ekzemplon en iu marĉo, sed ĝis tiu momento, lingvistoj devos diveni pri tiuj malaperintaj lingvoj. Eĉ se oni trovus tian skribaĵojn - kiel oni tradukus la lingvon sen ŝlosilo, kiel la Rozeta Ŝtono? Ekzemple oni foje detektas signojn far de homoj sur la muroj de kavernoj, kiu eble pruvas pri simboloj kiel modernaj piktogramoj aŭ ĉinaj signoj. Sed oni povas nur diveni pri la signifo de tiuj signoj - ekzemple avertoj pri danĝeraj triboj aŭ bestoj, aŭ konsilioj pri la plej bonaj lokoj aŭ tempoj por ĉasado. Sed la signoj neniel indikas pri la lingvo de ties desegnintoj.

Pro tiu manko de iaj arĥeologiaj evidentaĵoj, lingvistoj ĝenerale devas dependi de tiuj prahistoriaj lingvoj, aŭ pli ekzakte iliaj posteuloj, kiuj pluvivis ĝis la invento (aŭ alveno) de skribado en Eŭropo, aŭ kies spuroj troviĝas en la hindeŭropaj kaj finnugraj lingvoj. Lingvoj ĉiam pruntas vortojn aŭ eĉ gramatikajn formojn unu de la alia, kiam ajn iliaj parolantoj renkontiĝas - pace aŭ ne.

## Iberio: prahistoriaj pluvivantoj

Hodiaŭ en la valoj de la Pireneoj oni ankoraŭ aŭskultas lingvon, kies praulo aŭskultiĝis tie dum la lasta Glaciepoko. La eŭska aŭ vaska lingvo estas tute izolita de la ĉirkaŭaj latinidaj lingvoj aŭ iu ajn alia hindeŭropa lingvo. Fakte, neniu hodiaŭa lingvo similas al la eŭska. Dum jarcentoj estis tezoj, ke la eŭska iel rilatas al la kartvela aŭ eĉ la indiĝenaj lingvoj de Norda Ameriko. Sed estas pli certe ke la eŭska estas la sola lingva restaĵo de neolitika Eŭropo, kiu travivis inter la montoj spite al la persekutado de eksteruloj, de la antikvaj romianoj al la faŝista registaro de Generalo Franko.

## Italio: la misteraj eŭtruskoj

La romia imperiistro Klaŭdio suferis pro lameco kaj surdeco ek de sia infaneco. Tiuj malfortoj eble savis lin dum la sangaj periodoj de venĝado kaj murdado inter romiaj nobeloj dum la reĝado de sia antaŭulo Kaligulo, ĉar ĉiuj taksis lin tute sendanĝera. Sed tiu fizike malforta viro estis kaj ruza kaj senkompata.

Antaŭ ol li fariĝis la mastro de la plej potenca imperio de tiu epoko, Klaŭdio pasis multe da tempo pro ekzilo aŭ malsano for de la ĉefurbo en la vilao de sia familio. Inteligenta kaj studema junulo, li aparte interesiĝis pri la stranga lingvo de gento, kiu vivis en la itala duoninsulo dum multaj jarcentoj antaŭ ol la prapatroj de la romianoj alvenis en la regiono - la eŭtruskoj. Li eĉ skribis vortaron de la eŭskara lingvo, kiu bedaŭrinde malaperis.

La eŭtruskoj parolis unu el la tiraneaj lingvoj - familio kiu disvastiĝis de la Alpoj ĝis centra Italio. Alia lingvo de la sama familio - la raeta - estis parolata en la nuna Svislando, kaj eble estis la denaska lingvo de la "glacihomo" Ötzi. Kvankam iliajn regnojn absorbis la pli potenca kaj juna Romio, la lingvo pli influis la latinan - kaj do la latinidajn lingvojn kaj ĉiujn lingvojn kun latinaj vortoj aŭ formoj (interalie, kompreneble, Esperanton). Jen iuj esperantaj vortoj kiuj devenas de la eŭtruska:

* areno
* milito
* merkato
* persono
* satelito

## Nordeŭropo: prahistoriaj subtavoloj

Oni iam kredis, ke "Stonehedge" - la faman ŝtonpilieran cirklon en suda Anglio - konstruis la keltaj triboj, kiuj ekzistas en Britio kaj Irlando antaŭ la alveno de la Romianoj, kaj kies posteuloj vivas hodiaŭ en ĉiuj partoj de la insuloj. Nun oni scias, ke Stonehedge kaj aliajn konstruaĵojn konstruis tre pli malnova popolo, jarcentojn antaŭ la keltoj. Interesas, ke multaj britoj havas DNA-spurojn similajn al la vaskoj. Do plej eble la lingvo de la Stonehedge-konstruintoj parolis lingvon, kiu iel rilatis al la moderna eŭska.

Kelkaj lingvoj de Norda Eŭropo - de la gaela kaj kimra lingvoj, la ĝermanaj lingvoj ĉirkaŭ la Balta kaj Norda Maroj, kaj la samea kaj finna - havas spurojn de antaŭhindeŭropa "subtavolo" - vortoj kiuj ne apartenas al ia hindeŭropa parenco aŭ praulo, kiel la eŭtruskaj vortoj en la latina.

## Ŝnurceramika kulturo: la finiĝo de la prahistoria mondo

La plej akceptata tezo konstatas, ke la hindeŭropaj triboj devenas de la "jamna" kulturo de norda Ukrainio. Tiu popolo - kies tombomontetoj, aŭ "kurganoj" - atestas pri ilia iama ekzistado - rapide disvastiĝis de la nordatlantikaj insuloj de Eŭropo ĝis la landoj sude de la Himalajoj kaj la limoj de Ĉinio, kaj nun miljardoj da personoj parolas hindeŭropajn lingvojn ĉiemonde. La "ŝnurceramiko" estis speco de ceramiko, gravurita per ŝnuroj, strikte ligitaj ĉirkaŭ la vazoj por formi sulkojn. Tia ceramiko, unue trovita en Germanio, sekvas la movadon kaj influon de nova alvenantoj, same kiel boteloj de Koka-Kola dum la lasta jarcento.

Oni scias pri la disvastiĝado de la hindeŭropanoj per la ceramiko kaj iloj, kiujn ili kunportis. Kompreneble vazo aŭ martelo ne diras al ni ĉion pri kulturo - kion estontaj arĥeologoj konkludus pri nia moderna mondo, se la solaj travivintaj evidentaĵoj estus IKEA-bretoj kaj elektraj driloj? Iam oni trovas biologiajn spurojn, kiuj atestas pri la ekzisto de antikvaj homoj. Ekzemple oni trovis maĉgumon en dana marĉo, kiu havis sufiĉe da homa DNA por bildigi la maĉinton, knabino kiu vivis pli ol antaŭ 5000 jaroj.

Do estas klare, ke ĉirkaŭ 3000 aKr. nova popolo rapide disvastiĝis el la stepoj de Ukrainio kaj post jarcentoj iliaj spuroj troviĝis ĉie en Eŭropo. La originalaj loĝantoj ne malaperis, sed estis absorbitaj, kaj iliaj posteuloj iom post iom parolis la lingvojn de la invadantoj, krom kelkaj esceptoj, ekzemple la eŭtruskoj, vaskoj kaj la prauloj de la finnaugraj triboj (sameoj, finnoj, estonoj) de nordorientaj Eŭropo (la hungaroj alvenis multe pli lastatempe, dum la frua Mezepoko). Sed hodiaŭ oni ankoraŭ aŭdas iliajn eĥojn: la voĉoj de la modernaj vaskoj, kiuj fiere prezervas ilian lingvon spite de jarcentoj da persekutado, la manpleno da eŭtruskaj vortoj en nia ĉiutaga parolado, kaj la obskuraj nomoj de riveroj kaj montoj tra la kontinento.
