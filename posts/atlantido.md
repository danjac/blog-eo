---
title: Altantido
description: La perdita kontinento ĉiam retroviĝas
date: 2024-01-21
tags:
  - historio
  - mitologio
  - okultismo
  - prahistorio
  - pseŭdohistorio
layout: layouts/post.njk
---
{% import "media.njk" as media %}

> Mi unue observu, ke jam pasis naŭ mil jaroj de la milito kiu laŭdire okazis inter tiuj, kiuj vivas ekster la Heraklaj Kolonoj, kaj tiuj, kiuj vivas ene de ili: mi priskribos tiun militon.

Platono, _Timeo kaj Kriteo_

Iam ĉirkau 500 aKr. la atena filozofo kaj politiko Solono vizitis Egiptujon. Li velis laŭ la Nilo kaj renkontis egiptan pastron ĉe la bazo de la Granda Piramido. La pastro ridis pri la scio de Solono. La grekoj estis juna gento, kiu sciis nenion pri la "vera" historio. Li rakontis al Solono pri insulo, preter la Heraklaj Kolonoj (Ĝibraltaro), kies gento estis la plej progresinta en la mondo. La dioj punis ilin pro ilia dekadenteco kaj aroganteco, kaj la insulo sinkis sub la maro. Tio okazis antaŭ naŭ mil jaroj.

Tion rakontis Platono, en siaj dialogoj inter Timeo kaj Kriteo. Kvankam oni ne taksas la dialogojn ne la plej grava verko de Platono, lia rakonto pri Atlantido eĥis tra jarcentoj. Ĉu Platono parolis pri reala insulo, aŭ ĉu la rakonto estis nur metafora fabelo, por diskuti filozofajn temojn?

Eble Platono skribis pri nur metafora loko, sed li tamen priskribas la insulojn per interesaj detaloj, kiuj ne estus aktualaj por metafora diskutado:

> Laŭ niaj registroj, foje via Ŝtato [t.e. Ateno] kontraŭstaris potencan regnon, kiu, de dista loko en la Atlanta Oceano, fiere antaŭenigis por ataki tutan Eŭropon kaj plue Azion. Tiutempe la oceano estis navigebla; ĉar preter la kolo, kiun vi grekoj nomas "La Heraklaj Kolonoj" estis insulo pli granda ol Azio kaj Libio kune; kaj tiam vojaĝantoj transiris de tie al aliaj insuloj, kaj de tiuj insuloj al la tuta kontinento, kiu ĉirkauas la tutan oceanon. Ĉi tie, ene de la antaŭmenciita kolo, estas evidente haven kun mallarĝa enirejo. Sed ektere estas reala oceano, kaj la tero kiu ĉirkaŭas ĝin oni nomas ĝuste kontinento. Kaj la insulon Atlantido, kaj multajn aliajn insulojn kaj partojn de la kontinento regis federacio de reĝoj, de granda kaj mirinda potenco.

En 1882 usona kongresano el ŝtato Minasoto Ignatius Donnelly eldonis strangan libron. Li estis populara kaj progresema politiko, kiu promociis la rajtojn kaj la plibonigon de kondiĉoj por liberigitaj sklavoj, laborantoj kaj farmistoj. Tiu ĉi libro tamen ne estis politika pamfleto. Ĝi temis pri la perdita kontinento Atlantido.

Laŭ Donnolly, en sia libro _The Antidiluvian World_ (la Antaŭdiluva Mondo), Atlantido estis kontinento, kiu situis meze de la Atlanta Oceano. Sur tiu insulo homaro disvolvis la unuan civilizacion. Post ia katastrofo, la insulo kaj civilizatio detruiĝis, kvankam la travivintoj elmigris al Afriko, Ameriko kaj Eŭropo, kaj fondis la antikvajn civilizatiojn de Egiptujo, Meksiko ktp. Niaj dioj kaj mitoj eĥas realajn eventojn kaj personojn de Atlantido.

La verko naskis longan intereson pri la perdita kontinento, kiu daŭras ĝis hodiaŭ, en pluraj filmoj, komiksoj kaj eĉ vidludoj, ekzemple en la serio _Tomb Raider_ (Tomborabistino). En siaj rakontoj J.R.R Tolkein, verkinto de _Hobito_ kaj _La Mastro de la Ringoj_, priskribas la falon de Númenor, insulo meze de la oceano. Post la inundego kiu detruas la insulon, la travivintoj elmigras al Meza-Tero kaj fondas la homajn regnojn.

Oni konsideru la Antaŭdiluvan Mondon la naskiĝon de moderna pseŭdohistorio, specife la ideo, ke iam ekzistis altnivela tutmonda civilizacio dum la neolitika epoko, kiu influis la pli junajn civilizatiojn de la Bronza Epoko, ekzemple la egiptojn kaj sumerojn. La ideo ne estas tute sensenca. En 1994 arĥeologoj malkovris [Göbekli Tepe](https://eo.wikipedia.org/wiki/G%C3%B6bekli_Tepe), kolekton de ŝtonpilieroj, konstruitaj kaj gravuritaj antaŭ proksimume 12.000 jaroj - dum la lasta Glaciepoko! Oni supozis ke tiam estis nur migrantaj triboj, sen organizado kaj motivoj por konstrui grandajn templojn kaj aliajn konstruaĵojn, ĝis la invento de agrikulturo ebligis pli altnivelajn sociojn kaj sufiĉe grandajn populaciojn.

Do ĉu eblas, ke ekzistas Atlantido? Eble ne la insulo aŭ kontinento, kiun priskribas Donnolly kaj Platono, sed ia antikva malaperinta civilizacio? La urbo Trojo estis nur legendo, ĝis Heinrich Schliemann malkovris ĝiajn ruinojn en 1871. Se Atlantido ekzistus, kiuj estus la plej taŭgaj lokoj? Ni rigardu iujn el la pli eblaj kandidatoj.

https://en.wikipedia.org/wiki/Location_hypotheses_of_Atlantis

## Orienta Mediteraneo

En 1600 aKr la insulo Thera aŭ Santorini ekplodis, kiam la vulkano erupciis. La erupcio kaŭzis cunamon, kiu detruis setlejojn sur najbaraj insuloj. Eble la detruado sufiĉis, por faligi la minoan civilizacion.

Iuj arĥeologoj kredas, ke eblaj kandidatoj en ĉi tiu regiono estas alia efektiva historia loko: ekzemple Trojo aŭ Kreto.
## Okidenta Mediteraneo

## Nigra Maro

## Altanta Oceano

## Britujo kaj Irlando

## Norda Maro

## Skandinavio

## Norda/Suda Ameriko

## Antarktiko
