---
title: KLF
description: La muzikgrupo, kiu bruligis milionon da pundoj
date: 2024-01-24
tags:
  - muziko
layout: layouts/post.njk
---
{% import "media.njk" as media %}

En aŭgusto 1994 la du membroj de la avangarda muzikgrupo KLF, Bill Drummond kaj Jimmy Cauty, sidis en boatdometo sur la skota insulo Ĝurao (Jura). Ilin filmis amiko per portebla kamerao. Ambaŭ grupanoj estis en stato de naŭza ŝoko. En la kameno de la ĉambro brulis staplo da britaj pundoj - en bankbiletoj po 50 pundoj. Ne ĉiuj bankbiletoj cindriĝis - iuj flugis supren laŭ la kamentubo en la grizan skotan ĉielon.La tuta tasko okupis al ili horon.

Entute, ili detruis milionon da pundoj.

Tiu stranga kaj polemikinda evento markis la finon de la KLF-Fondaĵo, arta organizaĵo kiu formiĝis, kiam Cauty kaj Drummond eksigis la bandon KLF kelkajn jarojn antaŭe. KLF estis ĉe la komenco de la 1990-jardeka unu el la plej sukcesaj tiamaj pop-grupoj en Britujo.

Formiĝinite en 1987 kiel dumembra bando _The Timelords_ (La Tempomastroj), skota kaj angla muzikistoparo Drummond kaj Cauty eldonis la fervorkanton _Doctoring the Tardis_ ("Doktorumi la Tardison" - la Tardiso estas la ikona tempomaŝino de la fama brita sciencfikcia heroo _Doctor Who_ aŭ "Doktoro Kiu"). Ili disingiĝis per miksado de elektronikaj taktoj kaj samploj el aliaj kantoj, plej fifama unu de la sveda grupo Abba. Post kiam la advokatoj de Abba devigis al Drummond kaj Cauty ĉesigi la eldonadon de tiu kanto, ili veturis al Svedujo por bruligi la ceterajn eldonaĵojn sur kampo ekster Stokholmo. Poste ili estos famaj ne nur pro iliaj fervorkantoj, sed ankaŭ por la publicaj okazaĵoj, kiujn ili aranĝis.


