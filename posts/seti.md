---
title: La serĉado pri ekstertera intelekto
description: Ĉu ni estas solaj en la universo?
date: 2024-01-13
tags:
  - kosmo
  - sciencfikcio
  - eksterteruloj
  - scienco
layout: layouts/post.njk
---
{% import "image.njk" as image %}

Je la 18-a de aŭgusto 1977, sidante ĉe sia kuireja tablo, Jerry Ehrman legis printaĵon. Ĉe unu flanko de la papero estis listo da hazardaspektaj numbroj kaj literoj. Sed meze de la nombroj li rimarkis vertikalan vicon da literoj: **6EQUJ5**.

Jerry prenis skribilon kaj ĉirkaŭmarkis ĉi-tiun vicon per ruĝa inko. Li ankaŭ skribis la vorton **Wow!** sur la printaĵo.

Jerry Ehrman, profesoro ĉe la universitato de Ohio, Usono, eble trovis la unuan evidentaĵon pri ektertera intelekto.

{{ image.img("/img/wow.webp", "La Wow!-signalo Fonto: NPR", width=800, height=600) }}

La profesoro estis voluntulo en la universitata programo pri SETI: _Search for Extraterrestrial Intelligence_ aŭ la **Serĉado pri Ekstertera Intelekto (SEI)**. Tiu-ĉi serĉado havas longan historion en la moderna epoko.

En 1899 la inventisto [Nikola Tesla](https://eo.wikipedia.org/wiki/Nikola_Tesla),  laborante en la laboratorio en Kolorado, Usono, detektis signalon de Marso. Li jam asertis ke lia sendrata dissendilon povas komuniki kun marsanoj. Tamen, hodiaŭ oni scias, ke bedaŭrinde Marso estas tute senviva, kvankam ĝi eble havis la kondiĉojn por vivo antaŭ milionoj da jaroj. Tesla verŝajne ricevis naturajn signalojn, eble de la magnetosfero de Jupitero. Aliaj samtempaj geniuloj kiel Marconi ankaŭ asertis ricevajn marsanajn signalojn, sed ili ankaŭ verŝajne devenis de naturaj fontoj. Sed ĉi tiuj fruaj eksperimentoj jam elmontris la du plej persistemajn problemojn pri SEI: la despera sopirado komuniki kun nehomaj intelektoj spite al evidentaĵoj, kaj la malfacileco distingi naturajn kaj artefaritajn signalojn.


En 1960 [Frank Drake](https://eo.wikipedia.org/wiki/Frank_Drake), profesoro pri astronomio, elpensis lian [faman formulon](https://eo.wikipedia.org/wiki/Formulo_de_Drake). Laŭ la formulo:

_N = R* X f~p~ X n~e~ X f~l~ X f~i~ X f~c~ X L_

* **N** = la kvanto da kontakteblaj civilizacioj en nia galaksio.
* **R\*** = la averaĝa ĉiujara kvanto da estiĝantaj steloj en la nia galaksio
* **f~p~** = la kvanto da tiuj steloj, kiuj havas planedojn
* **n~e~** = la averaĝa kvanto da planedoj, kiuj kapablas pri la evoluigo de vivo
* **f~l~** = la frakcio de planedoj, sur kiuj jam vivo evoluis
* **f~i~** = la frakcio de planedoj, sur kiuj jam intelekta vivo evoluis
* **f~c~** = la frakcio de planedoj, sur kiuj evoluis civilizacio, kiu kapablas pri la elsendado de riceveblaj signaloj
* **L** = la tempodaŭro, dum kiu tiaj civilizacioj elsendas riceveblajn signalojn en la spacon



**Bildfontoj**:

* [NPR](https://www.npr.org/sections/krulwich/2010/05/28/126510251/aliens-found-in-ohio-the-wow-signal)
* [Wikipedia](https://wikipedia.org)
