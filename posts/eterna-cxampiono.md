---
title: La Eterna Ĉampiono
description: La multuniverso de Michael Moorcock
date: 2024-01-26
tags:
  - fantazio
  - komiksoj
  - kulturo
  - libroj
  - muziko
  - sciencfikcio
layout: layouts/post.njk
---
{% import "media.njk" as media %}

Longe antaŭ ol la kinaj superherooj de Marvel kaj DC ekvojaĝis tra paralelaj universoj kun ĉiam pli kompleksaj intrigoj, la fama sciencfikcia kaj fantazia verkisto [Michael Moorcock](https://en.wikipedia.org/wiki/Michael_Moorcock) eldonis sian propran multuniverso per la diversaj verkoj pri la Eterna Ĉampiono.

Michael Moorcock estas angla verkisto, redaktoro kaj eldonisto, kiu havas longan kaj distingan historion. De la 1950-a jardeko li verkis influajn verkojn de fantazio, sciencfikcio kaj historio, kaj estis ŝlosila membro de la influa brita sciencfikcia revuo _New Worlds_ (Novaj Mondoj) kune kun estimataj verkistoj, kiel Brian Aldiss kaj J.G. Ballard. Li foje partoprenis en la legenda kult-prog-roka bando [Hawkwind](https://en.wikipedia.org/wiki/Hawkwind), skribante kantojn kaj eĉ foje plenumis surestrade.

Lia plej famaj kreaĵoj apartenas al unu "multuniverso", kvankam la individuaj verkoj tute malsimilas per ĝenro kaj intrigo. La multuniverso konsistas el multaj tempfluoj, kiuj estiĝis ĉe la "Praeksplodo" kaj daŭros ĝis la Finiĝo de Tempo. La paralelajn universojn influas du kontraŭstarantaj fortoj: Leĝo kaj Ĥaŭso. Se aŭ Leĝo aŭ Ĥaŭso venkos, la venkinto estingos ĉian vivon, do oni postulas trian forton, la Kosman Ekvilibron, kiu limigas Leĝon kaj Ĥaŭson. Leĝo, Ĥaŭso kaj la Ekvilibro ne estas mem inteligentaj, sed ili foje enkorpiĝas en diecaj estaĵoj, kiuj esprimas unu aŭ pli de la tri fortoj, kaj havas siajn proprajn mortemajn reprezentantojn.

La Eterna Ĉampiono estas tia reprezentanto de la Kosma Ekvilibro, kiu ekzistas en ĉiuj paraleloj kaj tempoj. Li devas do ĉiam limigi Leĝon kaj Ĥaŭson, apogante foje unu aŭ la alian. La Ĉampiono ofte ne scias pri sia rolo en tiu mondo. Lia sorto estas ĉiam lukti, plej ofte malsukcese, kaj li ofte kaj senvole kaŭzas morton kaj detruon. Do la Eterna Ĉampiono estas kaj fizika estaĵo kiu reaperadas en la diversaj mondoj de la multuniverso kaj literatura arektipo, se oni taksas la verkojn apartaj kaj individuaj rakontoj. Krom la Ĉampiono, aliaj karakteroj ankaŭ aperas multfoje en la paralelaj universoj, ofte kun similaj nomoj.

La tri plej famaj Eternaj Ĉampionoj estas:

* [Elrik de Melniboneo](https://en.wikipedia.org/wiki/Elric_of_Melnibon%C3%A9) (Elric of Melniboné)
* [Jerry Cornelius](https://en.wikipedia.org/wiki/Jerry_Cornelius)
* [Oswald Bastable](https://en.wikipedia.org/wiki/Oswald_Bastable)

## Elrik de Melniboneo: Albina Malbonsortulo

Unue aperinte en la novelo _The Dreaming City_ (La Sonĝanta Urbo) en 1961, la albino Elric estas la fina imperiestro de la insulo Melniboneo, sur paralela Tero.  Lia dekadenta raso formortas kaj ĝin minacas la homaj Junaj Regnoj.

{{ media.img("/img/Weird_of_the_white_wolf.jpg", "Novelo pri Elrik - Sorĉisto de la Blanka Lupo, 1977. Fonto: Wikipedia", width=220, height=373, class="float-right") }}

Lia magia glavo, _Stormbringer_ (Ŝtormigilo) donas al Elrik potencon kaj protekton, sed nutras sin per animoj. La malbena glavo mortigas ĉiujn amatajan de Elrik kaj estas fakte agento de Ĥaŭso. Elrik estas arketipe malbonsorta heroo. Influoj estas la finna heroo Kullervo de [Kalevala](https://en.wikipedia.org/wiki/Kalevala) kaj la malbonsortuloj en la romanoj de [Bertolt Brecht](https://eo.wikipedia.org/wiki/Bertolt_Brecht).

Elrik kaj lia mondo ankaŭ aperas en rolludoj kaj komiksoj.

## Jerry Cornelius: Multuniversa Arlekeno

Jerry Cornelius unue aperis en _The Final Programme_ (La Fina Programo) en 1965 kaj en kvar sekvantaj romanoj. Li (foje ŝi) estas ambaŭseksemulo de nedefina genro, kiu aperas en diversaj formoj, ekzemple londona hipstero, spiono aŭ arlekeno. Lia oponanto estas Fraŭlino Brunner, aŭtoritatisma kaj sadisma figuro. La stilo de la serio spegulas la kontraŭkulturan etoson kaj postmodernismon de la 1960-a kaj 1970-a jardekoj.

_The Final Programme_ estis filmita en 1973.


{{ media.img("/img/Luther_arkwright_cover.jpg", "Luther Arkwright. Fonto: Wikipedia", width=220, height=338, class="float-left") }}

## Oswald Bastable: Vaporpunka Nomado de la Tempofluoj


Oswald Bastable estas brita militisto, kiu esploras misteran templon en Himalajo en 1900. Senkonsciigite de tertremo, li vekiĝas en 1970, sed en alia 1970 ol la nia - la Brita Imperio ankoraŭ regas trionon da la tutmonda popolo kaj ĉiuj vojaĝas per zepelinoj. En la sekvantaj noveloj li vojaĝas tute hazarde tra similaj paralelaj historioj. La tri _Nomado de la Tempofluoj_-noveloj estas iuj el la plej fruaj ekzemploj de la "Vaporpunka" subĝenro. Iuj karakteroj de la Jerry Cornelius-serio aperas en la noveloj, ekzemple Una Persson, foja amatatino de Jerry.

La nomo "Oswald Bastable" aperis en iuj infanaj noveloj de [E.S. Nesbit](https://eo.wikipedia.org/wiki/Edith_Nesbit), verkistino kaj socialisto en la 1890-jardeko.


Jerry Cornelius kaj Bastable inspiris la komiksojn pri [Luther Arkwright](https://en.wikipedia.org/wiki/The_Adventures_of_Luther_Arkwright) far de Brian Talbot.
