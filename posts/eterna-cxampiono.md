---
title: La Eterna Ĉampiono
description: La multuniverso de Michael Moorcock
date: 2024-01-26
tags:
  - fantazio
  - komiksoj
  - kulturo
  - libroj
  - muziko
  - sciencfikcio
layout: layouts/post.njk
---
{% import "media.njk" as media %}

Longe antaŭ ol la kinaj superherooj de Marvel kaj DC ekvojaĝis tra paralelaj universoj kun ĉiam pli kompleksaj intrigoj, la fama sciencfikcia kaj fantazia verkisto Michael Moorcock eldonis sian propran multuniverso per la diversaj verkoj pri la Eterna Ĉampiono.

Michael Moorcock estas angla verkisto, redaktoro kaj eldonisto, kiu havas longan kaj distingan historion. De la 1950-a jardeko li verkis influajn verkojn de fantazio, sciencfikcio kaj historio, kaj estis ŝlosila membro de la influa brita sciencfikcia revuo _New Worlds_ (Novaj Mondoj) kune kun estimataj verkistoj, kiel Brian Aldiss kaj J.G. Ballard. Li foje partoprenis en la legenda kult-prog-roka bando Hawkwind, skribante kantojn kaj eĉ foje plenumis surestrade.

Lia plej famaj kreaĵoj apartenas al unu "multuniverso", kvankam la individuaj verkoj tute malsimilas per ĝenro kaj intrigo. La multuniverso konsistas el multaj tempfluoj, kiuj estiĝis ĉe la "Praeksplodo" kaj daŭros ĝis la Finiĝo de Tempo. La paralelajn universojn influas du kontraŭstarantaj fortoj: Leĝo kaj Ĥaŭso. Se aŭ Leĝo aŭ Ĥaŭso venkos, la venkinto estingos ĉian vivon, do oni postulas trian forton, la Kosman Ekvilibron, kiu limigas Leĝon kaj Ĥaŭson. Leĝo, Ĥaŭso kaj la Ekvilibro ne estas mem inteligentaj, sed ili foje enkorpiĝas en diecaj estaĵoj, kiuj esprimas unu aŭ pli de la tri fortoj, kaj havas siajn proprajn mortemajn reprezentantojn.

La Eterna Ĉampiono estas tia reprezentanto de la Kosma Ekvilibro, kiu ekzistas en ĉiuj paraleloj kaj tempoj. Li devas do ĉiam limigi Leĝon kaj Ĥaŭson, apogante foje unu aŭ la alian. La Ĉampiono ofte ne scias pri sia rolo en tiu mondo. Lia sorto estas ĉiam lukti, plej ofte malsukcese, kaj li ofte kaj senvole kaŭzas morton kaj detruon. Do la Eterna Ĉampiono estas kaj fizika estaĵo kiu reaperadas en la diversaj mondoj de la multuniverso kaj literatura arektipo, se oni taksas la verkojn apartaj kaj individuaj rakontoj. Krom la Ĉampiono, aliaj karakteroj ankaŭ aperas multfoje en la paralelaj universoj, ofte kun similaj nomoj.

La tri plej famaj Eternaj Ĉampionoj estas:

* [Elrik de Melniboneo](https://en.wikipedia.org/wiki/Elric_of_Melnibon%C3%A9) (Elric of Melniboné)
* Jerry Cornelius
* Oswald Bastable

## Elrik de Melniboneo

Unue aperinte en la novelo _The Dreaming City_ (La Sonĝanta Urbo) en 1961, la albino Elric estas la fina imperiestro de la insulo Melniboneo, sur paralela Tero.  Lia dekadenta raso formortas kaj ĝin minacas la homaj Junaj Regnoj.

Lia magia glavo, _Stormbringer_ (Ŝturmvenigilo) donas al Elrik potencojn, sed nutras sin per animoj. La malbena glavo mortigas ĉiujn amatajan de Elrik kaj estas fakte agento de Ĥaŭso. Elrik estas arketipe malbonsorta heroo. Influoj estas la finna heroo de [Kalevala](https://en.wikipedia.org/wiki/Kalevala) Kullervo kaj la malbonsortuloj de la romanoj de Bertholt Brecht.

Elrik kaj lia mondo aperas ne nur en multaj verkoj de Moorcock sed ankaŭ en rolludoj kaj komiksoj.

## Jerry Cornelius

Jerry Cornelius unue aperis en _The Final Programme_ (La Fina Programo) en 1965 kaj en kvar sekvantaj romanoj. Li (foje ŝi) estas ambaŭseksemulo de nedefina genro, kiu aperas en diversaj formoj, ekzemple londona hipstero, spiono aŭ arlekeno. Lia oponanto estas Fraŭlino Brunner, aŭtoritatisma kaj sadisma figuro.

_The Final Programme_ estis filmita en 1973.

Cornelius inspiris la komiksan serion de Luther Arkwright far de Brian Talbot.

## Oswald Bastable

Oswald Bastable estas brita militisto, kiu esploras misteran templon en Himalajo en 1900. Senkonsciigite de tertremo, li vekiĝas en 1970, sed en alia 1970 ol la nia - la Brita Imperio ankoraŭ regas trionon da la tutmonda popolo kaj ĉiuj vojaĝas per zepelinoj. En la sekvantaj noveloj li veturas en paralelaj historioj. La karakterino Una Persson aperas en la serio, kiu estas konata en la romanoj de Jerry Cornelius. Iuj karakteroj de la Jerry Cornelius-serio aperas en la _Nomado de la Tempostrioj_-noveloj ekzemple Una Persson, iama amatatino de Jerry.

